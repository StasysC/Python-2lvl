# Savo programos kūrimas

Tikslas – savarankiškai sukurti norimą programą, kuri kurso pabaigoje būtų visiems pristatyta. **Svarbiausia – kad programa patiems būtų įdomi ir aktuali :)**

## Ką galima suprogramuoti:
* Programą (svetainę) su Flask karkasu. 
* Programą (verslo valdymo) su Odoo karkasu.
* Programą (svetainę) su Django karkasu.
* REST API programą (pvz. su klientu) su bet kuriuo iš anksčiau aprašytų karkasų.
* Duomenų ištraukimo ir/ar apdorojimo, analizės programą (panaudojant Numpy, Pandas, API, Web Scraping, Machine Learning, Matplotlib, Seaborn). Dar geriau, jei tie duomenys bus atvaizduojami svetainėje (pvz. panaudojant vieną iš išmoktų karkasų).

Programoje rekomenduojama naudoti šiame kurse išmoktą medžiagą (bent dalis). Bet gali būti panaudota ir tai, ko nesimokėme.

Geriau jau sukurti paprastesnę, galbūt neišbaigtą programą, nei nesukurti jokios ;)

## Programų idėjos:
* **Svetainė** (su Flask, Django, Odoo). Galima sukurti norimą svetainę su statiniu turiniu, taip pat galimybe vartotojui prisijungti ir matyti jam skirtą turinį. Pavyzdžiui, įmonės svetainę, žinių portalą, e-parduotuvę, kažkokių paslaugų užsakymą ir valdymą, t.t.
* **Verslo valdymo sistemą** (su Odoo, Flask, Django). Galima sukurti vidinę, darbuotojams skirtą sistemą, skirtą konkrečiam verslui valdyti. Galima tiesiog pasirinkti norimą verslo sritį ir parašyti jai programą, kuri padarytų įmonės darbą efektyvesniu. Pavyzdžiui, banko, parduotuvių tinklo, mokymo, kažkokių paslaugų teikimo.
* **Duomenų ištraukimo ir apdorojimo** (su Pandas, API, Web Scraping, Machine Learning). Galima ištraukti kažkokius duomenis (per API ar Scraping) iš interneto ir juos išsaugoti (duomenų bazėje), apdoroti (su Pandas, Machine Learning), atvaizduoti (su Matplotlib, Seaborn, kitais įrankiais). Pavyzdžiui, ištraukti ir apdoroti kažkokias produktų ar paslaugų kainas, valiutų ar vertybinių popierių kursus, įvairią statistinę informaciją, sporto statistiką ir panašiai.

## Programos pristatymas:
Sukurtą programą reikės pristatyti paskutinėje šio kurso paskaitoje. Joje dalyvaus visi kurso studentai, galbūt kažkas iš CodeAcademy administracijos, vertins kurso dėstytojas.
Pristatymas vyksta prisijungus savo kompiuterį prie projektoriaus (jei bus pristatoma gyvai) ar pasidalinant ekrano vaizdu. Nereikia ilgo pristatymo (paprastai jis užtrunka iki 5 minučių), nebent turite daug ko įdomaus papasakoti arba dalyviai daug klausinėja :)
Pristatymo metu dėstytojas, dalyvaujantys CodeAcademy darbuotojai, kolegos studentai gali klausti klausimų apie programą.

## Vertinimo kriterijai:
* Aktualumas
* Išbaigtumas
* Kodo kokybė
* Technologijų panaudojimas
* Sudėtingumas
* UI/UX dizainas (naudojimo patogumas, aiškumas)

## Klausimai, kuriuos reikėtų atsakyti pristatant programą:
* Kodėl pasirinkote kurti būtent šią programą?
* Kuo naudinga ši programa?
* Programos veikimo demonstracija
* Įdomiausio/sudėtingiausio kodo demonstracija
